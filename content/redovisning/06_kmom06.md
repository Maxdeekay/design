---
---
Redovisning kmom06
=========================

Det känns bra att tänka i termer så som designelement och designprinciper. Jag har alltid haft lite svårt att sätta ord på vad det är som gör en sida enhetlig och elegant, så det känns bra att ha fått det förklarat för sig. Eftersom design verkligen inte är min starka sida så underlättar det väldigt mycket att veta vad exakt man kan tänka på samt hur man man gå tillväga för att nå det önskade resultatet. Något jag kommer ta med mig från uppgiften "Utvärdera designprinciper som webbplatser använder sig av" så är det att arbeta med alignment och balans. Dom tre webbplatser jag hade valt var alla noga med att jämnt fördela visuell information över hela fönstret samt att hålla allting till rätt skala och ställa upp det på raka linjer. Det var intressant att analysera en hemsida med dessa element och principer i åtanke, det gav en bra förståelse för hur en webbdesigner tänker när de skapar ett tema. Något jag tänkt på nu i efterhand var att det kanske inte var så smart att välja tre hemsidor med samma syfte då dom inte skiljer sig åt så mycket när det kommer till designprinciper.

<h5>Skapandet av egna teman</h5>
Vid skapandet av det första temat, det med fokus på element, så valde jag att arbeta med textur, genomskinlighet, spacing, linjer och typografi. Dessa kändes som ganska bra grundstenar för att skapa en stabil grunddesign. Det var speciellt roligt att arbeta med textur och genomskinlighet. Texturen gav sidan ett mer polerat utseende än bara en bakgrundsfärg, samt att man då inte behövde hitta en passande bild. För att få texturen att framträda ännu mer så lät jag alla element vara genomskinliga. Jag använde Cimage för att göra texturen ljusare. För att få in lite "avskärare" på hemsidan så skapade jag flera ljusgröna linjer som avskiljer olika delar från varandra. För att skapa ett enhetligt utseende så använde jag samma accentfärg på alla. Angående arbetet med typografi så gav jag navbaren en egen font, vilket tillsammans med den gröna linjen får hela menyn att se mer ut som ett enhetligt objekt än bara en rad med länkar.

Det andra temat var lite klurigare. Som jag skrev i rapporten så behövde jag tyvärr överge min ursprungliga idé då jag inte nådde ett tillräckligt bra resultat. Istället så lade jag mer fokus på "unity" och försökte få hela webbplatsen att hänga ihop. Jag körde på ett rymdaktigt tema med en bild på vintergatan som statisk bakgrundsbild, samt att alla färger använda i elementen är färger som man finner i bilden. För att även få med lite rörelse så testade jag att skapa en så kallad parallax-effekt för startsidan. Detta är när innehållet på sidan befinner sig under skärmen till en början, och användaren behöver scrolla ner. För att indikera detta så lade jag in en liten studsande pil längst ner. Jag är nöjd med detta resultat då det från första början lägger fokus på bakgrundsbilden och användaren "sugs" direkt in i designen.

Avslutningsvis så hade jag definierat "the final touch" som det där lilla extra kan man pilla med efter att designen till stor del är klar. Kanske är det en liten accentfärg på ett element, en extra ram, en skugga här och där för att skapa lite djup? Kort och gott någon liten detalj som tillsammans med andra kan göra stor skillnad och få hemsidan att se mer polerad ut. Om jag skulle sätta ett TIL för detta kursmoment så hade det varit skillnaden på termerna designelement och designprinciper. Tidigare har allting bara varit en och samma sak för mig, helt klart intressant att få namn för allting.
