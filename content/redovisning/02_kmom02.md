---
---
Redovisning kmom02
=========================

Nu är ytterligare ett kursmoment över och jag måste säga att det tog mig mycket längre tid än vad jag förväntade mig. Det var inte direkt programmeringsdelen som tog lång tid utan snarare det som ledde upp till det. Hade en del krångel med installationen av make, Node och alla dess moduler. Jag följde instruktionerna och när jag kom till raden "make install" så tolkade jag det som att jag skulle installera make, och eftersom jag arbetar i Mac OS så installerade jag det med hjälp av Brew. Så senare när jag försökte kompilera med "make theme" så funkade det inte. Jag trodde felet berodde på installationspathen för make, vilket ledde till mycket felsökning inom helt fel område. Som tur är så kom jag till slut fram till att "make install" inte bara installerar kommandot make utan även andra saker som behövdes vid "make theme", efter detta så funkade allt galant. Allt som allt så känns kompileringen mellan CSS och LESS väldigt bra, visst är det lite irriterande att behöva kompilera varje gång man gör en ändring, men jag förstår helt klart användbarheten för LESS så jag är väldigt glad över att få ha lärt mig om det och jag ser fram emot fortsatt arbete inom området.

Jag har aldrig tidigare stött på varken Makefiler eller andra liknande byggverktyg, det var helt nytt för mig. Det känns som att det är en stor del vi inte använt ännu, men av det vi gjort så gillar jag det verkligen, det underlättar och automatiserar arbetet avsevärt vilket känns ganska "nödvändigt" vid större projekt som detta.

När det kommer till designen av mitt tema så ville jag gå för något ganska simpelt och subtilt, då det dels är det jag föredrar personligen men också så utgör det en ganska bra grund inför kommande kursmoment då jag kommer kunna bygga vidare på denna style. Jag valde att dölja footer-kolumnerna för tillfället då det inte kändes som att jag hade något relevant att skriva eller lägga in där. Men jag gillar deras utseende och position så det är något jag kommer ta tillbaka senare då jag kommer på/får något vettigt innehåll som hade passat i en sån position.

Ett designproblem jag stötte på som tog mig en del tid att lösa var fördelning av bredd för sidebaren och main-region. Jag ville ge sidebaren 20% av bredden och resten till innehållet. Men när innehållet i main-region blev större (mer text) så minskade ytan för sidebaren, vilket gjorde att texten wrappades och blev ful. Om jag gav innehållet resterande bredd, alltså 80% så blev det perfekt, men eftersom klassen main-region används på dom andra sidorna också så blev det 20% tomrum på till exempel startsidan. Jag experimenterade mycket med px, vw, em, float, flex-box och andra enheter men inget gav resultatet jag var ute efter. Tanken slog mig att introducera en ny CSS-fil som bara skulle inkluderas på sidorna utan sidebar och som skulle ge tillbaka fulltäckande bredd till main-region, men det kändes filosofiskt fel, det kändes bättre att hitta ett sätt att bara manipulera sidebaren och låta main-region vara som den var, alltså låta den ta upp all resterande plats utan att påverka sidebarens bredd. Det var då tanken slog mig att ge sidebaren en min-width, alltså aldrig låta innehållet bli så brett att sidebaren wrappade sin text. Detta löste mitt problem snyggt och kändes som den filosofiskt korrekta lösningen.

Det är väldigt svårt att sätta ett TIL på detta kursmoment då det känns som jag lär mig nya saker hela tiden, men om jag skulle behöva välja något så skulle jag välja uppbyggnaden av flera LESS-filer (base, layout etc.) för att tillsammans skapa en omfattande style.
