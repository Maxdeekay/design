---
---
Redovisning kmom03
=========================

Efter mycket bökande så är även detta kursmoment över. Detta har nog varit det mest utmanande för mig personligen hittills. Denna gridbaserade layoutteknik var helt ny för mig, men det är nog inte själva gridet jag har svårt för, snarare att allting blir väldigt omfattande och komplext, mycket nya termer och tekniker som jag försöker ta in och använda till fullo. Men hela idén med att arbeta efter ett grid känns smart och effektivt, det blir lätt att finna en form av struktur, och vem gillar inte struktur i det dom arbetar med? Ser absolut en poäng i att arbeta med horisontella grid, tyvärr så motstrider lite användningen av flex-boxar, vilket är något som jag lärt mig gilla senaste tiden, men vem vet, det kanske går att blanda båda metoderna på något sätt? Men det känns väldigt lärorikt att arbeta med grid på detta sätt så jag ser fram emot att fortsätta.

När det kommer till valet av typsnitt till hemsidan så valde jag att köra på Helvetica då det både är ett snyggt typsnitt men också väldigt vanligt och "standard", vilket gör det lättare att föreställa sig hur produkten kommer se ut i en annan webbläsare eller i ett annat format.

Arbetet med LESS och moduler fungerar bra, jag återanvänder så mycket jag kan vilket underlättar och snabbar upp starten av arbetet avsevärt. Hela modulkonceptet var nytt för mig när jag började på Webbprogrammering här på BTH men det är helt klart något jag försöker använda mig av så mycket som möjligt då det väldigt enkelt ger den efterlängtade strukturen. Jag arbetade mycket denna vecka med att förbättra responsiviteten på sidan. I tidigare kursmoment så använde jag mig av (display: none) för att dölja element efter att sidans bredd minskades, men en del av feedbacken jag fick på föregående kursmoment nämnde att jag borde fördela bredden annorlunda istället för att dölja element, så ingen viktig information försvinner. Så till detta kursmoment ändrade jag alla sidebars till att hoppa upp ovanför eller under och då ta full bredd istället för att bara försvinna.

Ett problem som jag stötte på vid användningen av grid var hur jag skulle kunna ställa upp next- & previousknapparna, antingen bredvid varandra eller på varsin sida av sidan. Jag tror jag lyckades ganska bra med att ge den omfattande diven full bredd och båda knapparna en femtedel var, men förhoppningsvis så får jag möjlighet att förbättra detta i framtiden.

Mitt TIL detta kursmoment är användningen av ett "magic number" och hur man kan utnyttja det för att få en "sammanhållande" design. Jag tycker detta koncept påminner lite om det gyllene snittet, vilket jag finner väldigt fascinerande.
