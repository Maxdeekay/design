---
---
Redovisning kmom01
=========================

Jag har aldrig tidigare jobbat med eller hört om ramverk i någon form, så detta var verkligen en ny upplevelse. Vi fick ta hjälp av många nya verktyg och tekniker för att lösa veckans uppgifter, att använda markdownfiler var helt nytt för mig men jag ser helt klart användningsområdet. Vid stylingen så kunde vi inspektera hemsidan för att se struktur och vilka klasser olika element hade, detta är något jag tidigare arbetat med så det fungerade bra.

Det var lite konstigt att styla webbplatsen med CSS, jag är inte van med denna stora mängd div-taggar vilket rörde till det lite. Jag är inte heller helt säker på vad det innebär när ett element har en klass som innehåller mellanslag till exempel “outer-wrap outer-wrap-footer”, jag förstår innebörden men inte riktigt hur man ska använda det i CSS-koden. Jag försökte använda mig av flex-box för att rada upp objekt på rad, till exempel text och bild på förstasidan. Men det funkade inte riktigt som jag hade hoppats då, på grund av markdown, så består texten av flera p-taggar, som då radades upp allihopa.

Mitt TIL för detta kursmoment är nog det större upplägget av en “riktig” hemsida. Till exempel hur man kan lägga upp en mer komplett footer, lägga till textblock bredvid huvudblocket etc. Är allt som allt nöjd med mitt resultat, med tanke på hur lite förkunskaper kring detta jag hade. Ser fram emot att fixa till sidan i senare kursmoment!
