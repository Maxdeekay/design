---
---
Redovisning kmom04
=========================

Nu när även detta kursmoment över och jag kan med stolthet säga att jag är förvånad över mitt egna resultat. Jag har tidigare nämnt att jag inte är särskit begåvad när det kommer till design, så mitt självförtroende var inte speciellt högt när jag började arbeta med detta kursmoment men det känns som att det har ökat en hel del under detta arbete. Det tog sin tid, men jag blev också väldigt nöjd med resultatet!

Skrivuppgiften var lite knepig till en början men så fort jag kom på vad jag skulle leta efter på webbplatserna så flöt det på ganska bra, DCM och WhatFont underlättade omänskligt mycket. I slutändan så blev jag ganska nöjd med mitt resultat, det var lite svårt att avgöra vad som ansågs vara en accentfärg eller inte men jag tror jag klarade av det samt fick in några mer djupa analyser om varför jag tror dom valt som dom gjort.

Mitt minimalistiska och mörka tema har båda ett akromatiskt färgschema med svart, vitt och olika nyanser av grått. Det mörka temat bygger också på det minimalistiska då jag anser dom olika stilarna hänga ihop, det som skiljer dom åt är att dark har ljus text på mörk bakgrund medans det minimalistiska fortfarande behåller mörkare text på en ljusare bakgrund. När det kommer till val av typsnitt så körde jag även här på samma för båda teman. Det kallas för Muli och är sans-serif, det kändes ganska modernt och bekvämt att läsa så jag ansåg det passa för båda teman.

Eftersom jag aldrig riktigt designat färgglatt förut så experimenterade jag lite och försökte prova lite nya tekniker. Så jag använde en form av ett complementary (kompletterande) färgschema med en ljusblå som bakgrundsfärg och ljusröd som bakgrund bakom texten och i header med inslag av vitt. Vid typsnittsvalet så använde jag mig av Muli igen för brödtext av samma anledningar som ovan, men för att ge sidan lite mer karaktär och en lite "gladare" känsla så valde jag ett lite mer vågat typsnitt för rubriker, menyer och navbar som kallas "Indie Flower" och efterliknar handskriven text. Jag valde även att dölja flash-bilden i det färgglada temat då det inte kändes som att min trädbild alls passade in med temat jag var ute efter, om jag hade haft mer tid på mig så är detta något jag hade arbetat på, att byta ut bilden till något som passat bättre med färgschemat.

När det kommer till kodstruktur så skapade jag först en kopia av föregående veckas style och finslipade den lite tills den blev mitt minimalistiska bastema. Sen gjorde jag ytterligare två kopior av denna, en för det mörka temat och en för det färgglada. Det mörka och det färgglada temat importerar båda allting från bastemat, men sen för sig så byter dom värden på variabler samt döljer/visar olika element. Båda använder sig även av varsin modul för att styla headern och navbaren. Om jag hade haft mer tid med detta så hade jag nog jobbat vidare med att fördela kod i olika moduler, vilket är något jag fått smak för under senaste tiden.

Mitt TIL för detta kursmoment är hur man kan använda sig av variabler inom CSS för att lättare skifta flera attributer samtidigt istället för att behöva gå runt och ändra var och en för sig.
