Designprinciper
=======================
Angående temat "kmom06-designelement".

Tekniker
-----------------------
Under arbetet med designelement så har jag valt att jobba med följande principer.

<h5>Rörelse</h5>
Att inkludera lite rörelse på hemsidan kändes som ett ganska självklart val. Det ger hemsidan en väldigt levande känsla samt att jag aldrig arbetat med det förut, så jag såg fram emot att testa. Min ursprungliga idé var att ge navbaren någon form av rörelse, antingen att den döljer sig utanför skärmen och sen kommer fram när man för musen längst upp på skärmen, eller något så enkelt som att låta det vita understräcket framträda från sidan med hjälp av CSS transitions. Tyvärr fick jag aldrig detta att fungera på ett tillräckligt bra sätt, jag är övertygad om att jag hade klarat det om jag hade haft mer tid på mig eller hade skapat navbarens struktur själv. Så istället för detta så valde jag att istället skapa en så kallad parallax-effekt, där innehållet på startsidan befinner sig precis under fönsterslutet, och en liten studsande pil som indikerar att användaren behöver scrolla ner. Jag är nöjd med hur detta resultat blev, men som sagt, om jag hade haft mer tid så hade jag arbetat på att få navbaren att kännas mer rörlig.

<h5>Unity</h5>
Något annat som jag lagt mycket fokus på är unity, att hela webbplatsen ska kännas enhetlig. Jag valde att köra med "rymdtemat" och använda bilden av vintergatan som en utgångspunkt som följer med över hela webbplatsen. För att få bilden att framstå ännu mer så har jag även valt att köra med transparenta färger på många ställen, denna effekt passar även in i rymdtemat. Jag har även återanvänt färger funna inuti bakgrunden till alla andra element på webbplatsen, vilket ytterligare bygger ut enhetligheten.

<h5>Harmoni</h5>
Det som jag skrev om i föregående stycke går även lite in på detta. Jag har över hela sidan använt samma kanter, samma former och samma avstånd, vilket skapar enhetlighet men även harmoni. Jag tycker att harmoni är viktigt på en webbplats, självklart ska den vara behaglig och tillfredsställande att titta på, och det tycker jag att jag har lyckats med.

Övrigt
-----------------------

Uppgiften utfördes av mig, Max Assermark 10/01-18.
