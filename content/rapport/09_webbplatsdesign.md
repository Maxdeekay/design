Webbplatsdesign
=======================

Urval
-------------------
Jag har valt att undersöka tre webbplatser, specifikt hur dom är designade, samt analysera dom i hopp om att få en uppfattning kring vilka typer av trender och principer som är populära idag. Kommun-hemsidorna jag har valt att undersöka lyder;

<a href="https://www.katrineholm.se/">Katrineholms kommun</a><br>
<a href="https://www.karlskrona.se/">Karlskronas kommun</a><br>
<a href="http://www.stockholm.se/">Stockholms kommun</a>

Dessa tre kändes som självklara val då jag personligen är född och uppväxt i Katrineholms kommun men jag bor för tillfället i Karlskronas. Stockholm kändes som en bra komplettering då dom första två är relativt små kommuner medans Stockholms, befolkningsmässigt, utan tvekan är Sveriges största.

Metod
-------------------
När jag undersöker så kommer ha det vi lärt oss i denna kurs, bland annat designelement och designprinciper i åtanke. Men jag kommer lägga störst fokus på att analysera deras startsidor och navigationssystem, då jag anser dem vara de viktigaste. Huvudsakligen så kommer jag använda min egen åsikt när det kommer till döma utseende och designval, men jag kommer även ta inspiration från utomstående källor för att avgöra vad det är exakt som gör en tilltalande och inbjudande hemsida. I resultatdelen så kommer jag endast granska webbplatserna en för en och anteckna dom intrycken jag får, diskussion och jämförelser kommer i sin helhet i analysdelen.

Resultat
-------------------
<h5>Katrineholms kommun</h5>
Direkt när man landar på Katrineholms hemsida så känns den väldigt "in your face", den har en väldigt fet, knallröd navbar med stora knappar. Webbplatsens navigation är uppdelad på två ställen, det finns några lättillgängliga knappar direkt på navbaren för "ease of access", det finns en responsiv drop-down meny till höger innehållande alla länkar samt en större mer lättillgänglig grupp knappar direkt under flashbilden. Denna grupp är det första elementet som använder den röda accentfärgen sen navbaren, vilket gör att ögonen dras dit ganska naturligt, vilket troligtvis hjälper äldre personer som inte är lika vana att navigera på en webbplats. Man möts direkt av en heltäckande bakgrundsbild på en halvtrasig skylt med ett gäng suddiga människor i bakgrunden. På skylten står det "Come as you are, stay as long as you can, we're all family here". Hela designen är fokuserad på raka linjer som omger sig av stilrent uppradade element och block. Att använda en trasig träskylt i flashbilden men sen använda väldigt raka linjer runt om hela webbplatsen ger ett charmigt kontrast. På det sättet så sticker skylten ut desto mer och framstår som mer tilltalande för granskaren. Intressant nog så har designern valt att inte visa vapenskölden, eller kommunvapnet som det också kallas. Titlar runt om på hemsidan är skrivna i serif medans brödtext och länkar är sans serif. Färgmässigt så är sidan uppbyggd av vitt och rött (vilket alltid har varit Katrineholms "färg").

<h5>Karlskronas kommun</h5>
Karlskronas hemsida känns mycket modernare och mer levande än Katrineholms. Direkt på hemsidan så möts man av en stor, fin och väldigt representerande bild över Karlskronas skärgård och fina arkitektur. Färgerna använda utöver sidan finns även i flashbilden, vilket får hela hemsidan att hänga ihop. Navigationsmässigt så består startsidan en liten "ease of access"-meny högst upp till vänster, en lång navbar som sträcker sig över hela skärmen innehållande dom flesta länkar samt en sökfunktion till höger. Över flashbildens nedre del så ligger även där en mer synlig sökfunktion samt två knappar; "Polulära tjänster" och "Hitta snabbt". Helt ärligt så gillar jag inte dessa knappar då det är ganska oklart vad som befinner sig under dom, "Hitta snabbt" är en ganska vag term, men mer om detta i analysdelen. Min första tanke angående dubbla sökfunktioner var att det var onödigt, men vid närmare eftertanke så ser jag ett användningsområde för den, att skapa visuell balans. Länkarna i navbaren ligger på vänster sita för att rada upp sig med logotypen, vilket skapar obalans, men eftersom vi har en liten sökknapp längst till höger som radar upp snyggt med "ease of access"-menyn så skapar det en tillfredställande visuell balans i hela headern. Temat använder sig av både vit och svart text runt om på hela webbplatsen vilket skapar ett bra kontrast mellan dom olika delarna.

<h5>Stockholms kommun</h5>
Stockholms hemsida går i samma tema som Karlskronas men känns inte alls lika modern då den bara har en vit bakgrund istället för en heltäckande bild. Stockholms hemsida känns som en blandning mellan Katrineholms och Karlskronas rent navigationsmässigt. Deras header ser nästan exakt ut som Karlskronas men istället för en stor bild med en stor sökfunktion så har dom något som liknar Katrineholms grupperade block av länkar. Det dom gör för att få in färg och rörelse på sin hemsida är en karusell med nyheter och relevant information. Om vi ska jämföra Stockholms med Karlskronas hemsida så känns Stockholms mer lättmanövrerad medans Karlskronas är avsevärt vackrare. Personligen föredrar jag att en webbplats ser bättre ut och är mer inbjudande än att den är marginellt lättare att hitta på. Något som stör mig lite med Stockholms header är att det inte riktigt skapar visuell balans med sina egna element. Deras kommunvapen är uppradat ovanför menyn på ett bra sätt, men på höger sida så sträcker sig "ease of access"-menyn ut längre än den vanliga menyn. Jag ser inte riktigt varför det behöver vara på detta vis då både Stockholm och Karlskrona har sju länkar i sin navbar men Karlskronas sträcker sig över mycket större yta. Hemsidans huvudregion håller samma bredd som headerns yttre element, vilket har potential att skapa snygg balans och "alignment" men förstörs tyvärr lite av missanpassade menyn.

Analys
-------------------
Stockholm har valt att fylla ut sin huvudregion med en bild för varje block medans dom två andra får sin färg från en större flashbild och mer kompakt text där under. Rent informations- och navigationsmässigt så känns Stockholms hemsida ganska överlägsen samt Katrineholm som den klara förloraren. Stockholm har fyllt sin hemsida full med länkar, ända från header till footer, medans Katrineholm spritt ut sin information över större yta samt använt större typsnitt. Kanske har dom gjort någon form av undersökning där det visat sig att en stor del av sina besökare är äldre personer och just därför har dom valt att arbeta med starka färger och stora typsnitt? Eller så är det kanske bara för att det inte händer så mycket vettigt i lilla Katrineholm och därför ökar dom storleken på sina element för att ha något att fylla ut sidan med?

Något jag gillade mycket med Karlskronas hemsida var deras val att ha med en stor, heltäckande flashbild över naturen och arkitekturen här nere, vilka jag personligen tycker är två av Karlskronas stora säljpunkter. Så valet att ta med denna bild i sån stor skala bidrar både till att skapa en snygg hemsida, men också som gratis reklam för staden. Vacker webbdesign = vacker och välfungerande stad, eller? Något som förvånade mig dock är att Stockholm valt att inte ha med någon landskapsbild med tanke på deras vackra natur och skärgård, kanske vill dom inte att fler flyttar dit? Kanske anser dom att stadens rykte och det dom har att erbjuda säljer sig självt? Intressant att notera är också att Katrineholm och Karlskrona skyltar stort med "Välkommen", "Stanna så länge du kan", "Besök oss!" osv. Medans Stockholm möter besökaren med "Se hur staden växer", "Det finns ingen ursäkt för våld" och har information som är väldigt anpassad för folk som redan bor där; "Sök skola 2019", "Kulturskolans kurser" osv. Med tanke på det jag nämnde innan om en stor flashbild så kanske Stockholm menar att använda sin kommunala hemsida mer som ett verktyg för sina invånare, medans Karlskrona och Katrineholm passar på att göra lite reklam för sin stad i hopp om att attrahera fler besökare och boende?

I grund och botten så påminner alla tre webbplatser väldigt mycket om varandra. Alla har en fullbred header, en huvudregion som tar upp ungefär 60% av bredden samt en hög footer med extra länkar och informationsuppgifter. Alla hemsidor har även placerat sin logotype uppe till vänster i headern, ovanför huvudmenyn. Samt att alla använder någon form av stor bild eller rörelse direkt under navbaren, troligtvis för att attrahera uppmärksamhet och enkelt få sin hemsida att framstå som mer modern och aktuell. Nu efter undersökningen är klar så skulle jag säga att detta är slutsatsen jag kommit fram till angående vilka trender och designprinciper som är populära och aktuella bland Sveriges kommuners hemsidor.

Övrigt
-----------------------

Uppgiften utfördes av mig, Max Assermark 15/01-18.
