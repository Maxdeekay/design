Designprinciper
=======================

Denna uppgift handlar om att analysera webbplatsers användning och tolkning av designelement samt designprinciper.

Urval & Metod
-----------------------

Jag har valt att arbeta med tre webbplatser;
<a href="https://www.inet.se/">Inet</a>,
<a href="https://www.dustin.se">Dustin</a> och
<a href="https://www.maxgaming.se/">MaxGaming</a>.

Denna gång valde jag att arbeta med tre hemsidor med samma typ av innehåll och mål, att visa upp teknikrelaterade produkter och locka köpare.

Som grund för min utvärdering av sidorna så använde jag kursmaterialet, specifikt denna <a href="https://www.canva.com/learn/design-elements-principles/">hemsida</a>.

Resultat
-----------------------

<h5>Inet</h5>
<figure class="figure right">
    <img src="image/snapshots/inet.png?w=450"></img>
</figure>

Inets hemsida finns till för att visa produkter som dom säljer, både nuvarande samt framtida och inkommande. Målet är alltså att presentera produkterna på ett sådant sätt att läsaren blir lockad till att köpa.

Inets webbplats är den enklaste av alla tre med simpel design där alla objekt och element är ihopklumpade i mitten. Färgmässigt så består sidan av olika nyanser av grått samt röd som accentfärg. Det är den färgkombinationen samt dom smala knapparna med 1-pixelsbreda borders som ger hemsidan sin enhetliga känsla, dessa designelement återfinns över hela webbplatsen.

Jag anser att deras webbplats gynnar deras ändamål. Dom lägger fokus på bilderna samt visar tydligt vad de olika produkterna har för prist samt eventuella sänkningar. Det finns en topplista på framsidan som visar både mest populära produkter men också dom senaste recensionerna. Oavsett var på webbplatsen man befinner sig så är innehållet alltid uppdelade i tre kolumner. Vänsterkolumnen är alltid samma navbar, som täcker allt innehåll. Högerkolumnen är alltid samma storlek och innehåller olika saker beroende på vilken vy man befinner sig i. Till exempel; Om man går in på en produkt så byts topplistan i högerkolumnen ut mot lagerstatus, "Lägg till i kundvagn"-ruta samt recensioner och "Andra har även tittat på". Detta bidrar till att erhålla samma designprinciper över hela webbplatsen, vilket igen, får den att kännas enhetlig.

Känslan jag får av hemsidan är väldigt bra balans. Detta når den tack vare sitt välanvända gridsystem då allting följer väldigt raka linjer och bygger upp en tydlig struktur som återfinns överallt på webbplatsen. Responsiviteten funkar bra då Inet har valt att använda sig av en vertikal meny. När man förminskar fönstret så gömmer sig också menyn och det tillkommer en knapp längst upp till vänster som visar den igen, ovanpå innehållet.

<h5>Dustin</h5>
<figure class="figure right">
    <img src="image/snapshots/dustinhome.png?w=450"></img>
</figure>

Dustins hemsida finns, precis som Inets, till för att visa upp produkter och locka köpare till att beställa.

Dustins hemsida påminner om Inets men den känns rörigare. Dom använder sig av större bilder, bland annat en stor flashbild i mitten, vilket inte tillåter dom använda kolumner på samma sätt som Inet. Detta leder till att dom måste trycka in all sin information efter varandra i samma flöde och man behöver scrolla ned en bra bit innan man faktiskt får se något som dom säljer. Detta är inte smart då jag tror många tittare går vidare ganska direkt till en annan återförsäljare då denna hemsida ser ganska "tam" ut. Som tur är så är detta utseende lite med acceptabelt för Dustin då dom siktar på en äldre målgrupp med en större spridning av teknikprodukter, inte bara datordelar som Inet. Det genomskinande temat som följer med på alla undersidor är ljusa färger med en oranga accentfärg (blå om man besöker sidan som företagare) samt starka linjer som webbplatsens element följer.

Precis som Inet så använder Dustin sig av rektangulära och linjära designelement samt starkt kontrast mellan rubriker och knappar. Hela webbplatsen följer inte samma designprinciper. Startsidan består av en enda horisontell navbar med en stor undermeny när man håller musen över en kategori. Men när man klickar på en kategori och kommer till "browse"-läget så dyker det upp breadcrumbs och en ny meny till vänster som låter användaren specificera sin sökning ytterligare. Objekten i listan använder röd för att visa nedsatt pris och grön för att lägga till artikeln i kundvagnen. Dessa färger skapar starkt kontrast och drar tittarens uppmärksamhet till det låga priset och leder vidare genom vägen till ett köp. Dustin erbjuder inte hellre någon vettig responsivitet, om man vill använda deras meny på en mindre enhet så får man navigera runt med ett kikarsikte.

<h5>MaxGaming</h5>
<figure class="figure right">
    <img src="image/snapshots/maxgaming.png?w=450"></img>
</figure>

MaxGamings hemsida har samma mål som dom två andra, att visa upp och sälja teknikrelaterade produkter.

MaxGamings hemsida sticker ut mer än dom andra. Den känns modernare, en mjuk design med runda kanter. Typsnittet följer samma stil som designelementen, vilket är något jag gillar. Något annat som ger MaxGaming en modernare känsla är deras små animationer. När man håller muspekaren över något i menyn så övergår färgen sakta till blå, samt att när man gör samma med något av alternativen i undermenyn så "lyfts" texten fram, vilket bidrar till den "levande" känslan. Innehållsmässigt så prioriterar MaxGaming att visa fördelarna med att handla hos dem över att visa upp sitt innehåll. Jag tror detta är ett smart val då det är en mindre känd återförsäljare och dom troligen tjänar mer på att skylta med sin 1-2 dagars leveranstid, 60 dagars öppet köp och säker betalning med Klarna till exempel.

MaxGaming använder väldigt bra proportioner mellan sina element och allting är snyggt uppradat för att skapa ett unisont utseende oavsett vilket innehåll som visas.

Analys
-----------------------

En intressant iakttagelse jag gjorde mellan Inet och MaxGaming var deras utseende kontra innehållande artiklar. Inets stora fokus är datorkomponenter och har ett väldigt skarpt utseende med smala, kantiga element och tunt typsnitt medans MaxGaming inte alls säljer datorkomponenter i samma utsträckning utan snarare fokuserar på kläder, stolar och externa datortillbehör. Alltså erbjuder dom ett "mjukare" sortiment, kan detta förklara deras val av mjukare och runda designelement?

Alla webbplatser använde sig av ett gridliknande system, Inet mer än dom andra. Dom alla höll sig till väldigt raka linjer och modernt utseende, MaxGaming har dock en lenare och mer inbjudande design. Färgmässigt så använde alla sidor stark kontrast mellan "Gå Vidare"-knappar och resten av innehållet för att leda tittaren vidare mot ett köp. Nu i efterhand så hade det nog varit smartare att inte välja tre så pass lika sidor då det är ganska lite som skiljer dom åt när det kommer till designprinciper.

Övrigt
-----------------------

Uppgiften utfördes av mig, Max Assermark 10/01-18.
